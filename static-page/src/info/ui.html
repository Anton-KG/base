<div style='padding: 10px 20px 10px 10px; text-align:justify;font-weight:200;overflow-y: scroll;height: 480px'>
<div class="title"><b>Умови та правила користування сервісом Папка24</b></div>

<div class="title">1. Терміни та поняття</div>
У цих правилах та пов'язаних з ними правовідносинах зазначені нижче поняття та терміни вживаються у наступних значеннях:<br><br>
<i>Папка24</i> – інтернет-сервіс для обміну електронними документами між Користувачами сайту https://papka24.com.ua;<br><br>
<i>Сайт</i> — інтернет-ресурс сервісу Папка24 за адресою https://papka24.com.ua;<br><br>
<i>Користувач</i> — фізична особа, яка є представником юридичної особи або фізичної особи-підприємця, яка зареєструвалась (авторизувалась) на сайті https://papka24.com.ua;<br><br>
<i>Виконавець</i> — ТОВ “Папка24”, яке надає Користувачам комплекс послуг з завантаження, зберігання та обміну електронними документами на сайті https://papka24.com.ua;<br><br>
<i>Електронний цифровий підпис (ЕЦП)</i> — у розумінні ЗУ “Про електронний цифровий підпис” - це вид електронного підпису, отриманого за результатом криптографічного перетворення набору електронних даних, який додається до цього набору або логічно з ним поєднується і дає змогу підтвердити його цілісність та ідентифікувати підписувача. Електронний цифровий підпис накладається за допомогою особистого ключа та перевіряється за допомогою відкритого ключа;<br><br>
<i>Електронний документ</i> — файл, створений у форматі pdf, що не перевищує 2МБ. Файли, створені у іншому форматі, ніж pdf, на сайт сервісу Папка24 не завантажуються. Користувач може надсилати іншим Користувачам електронні документи як підписані за допомогою ЕЦП, так і не підписані;<br><br>
<i>Підписувач електронного документа</i> - особа, яка на законних підставах володіє особистим ключем та від свого імені або за дорученням особи, яку вона представляє, накладає електронний цифровий підпис під час створення електронного документа;<br><br>
<i>Послуги електронного цифрового підпису</i> — це послуги, які надаються акредитованим Центром сертифікації ключів, до яких Папка24 не належить. До цих послуг відноситься: надання у користування засобів електронного цифрового підпису, допомогу при генерації відкритих та особистих ключів, обслуговування сертифікатів ключів (формування, розповсюдження, скасування, зберігання,  блокування та поновлення), не надає інформації щодо чинних, скасованих і блокованих сертифікатів ключів, послуги фіксування часу, консультації та інші пов'язані з цим послуги.<br><br>

<div class="title">2. Предмет договору:</div>
2.1. За цим договором Виконавець зобов'язується надавати Користувачеві послуги з завантаження, зберігання та обміну електронними документами з іншими Користувачами сайту https://papka24.com.ua.<br><br>
2.2. Даний договір, а також інформація про послуги, розміщені на інтернет-сайті https://papka24.com.ua, є публічною офертою відповідно до ст. 633 Цивільного Кодексу України.<br><br>

<div class="title">3. Реєстрація на сайті:</div>
3.1. Для користування послугами сервісу Папка24 Користувачу необхідно здійснити процедуру реєстрації на сайті https://papka24.com.ua. При реєстрації Користувачу необхідно вказати наступні дані:<br><br>
- ім'я та прізвище Користувача;<br><br>
- адреса електронної пошти;<br><br>
- пароль (користувач самостійно обирає собі пароль).<br><br>
3.2. Для підтвердження реєстрації Користувачу необхідно перейти за посиланням, надісланим на вказану електрону адресу.<br><br>
3.3. Зареєструвавшись на сайті Папка24 та надавши свої персональні дані, Користувач підтверджує, що прочитав та висловив цілковиту згоду з умовами цієї Угоди без будь-якої зміни чи доповнення, а також надав згоду Виконавцю на обробку своїх персональних даних.<br><br>

<div class="title">4. Права та обов'язки сторін</div>
4.1. Користувач зобов'язаний:<br><br>
4.1.1. Користуватися сервісом Папка24 із дотриманням умов цього договору та вимог чинного законодавства України.<br><br>
4.1.2. Користуватися послугами сервісу Папка24 з метою оперативного обміну електронними документами (підписаними або непідписаними за допомогою ЕЦП) та здійснення, пов'язаних з цими послугами дій. Використання даного сервісу з іншою метою без попереднього письмового погодження із Виконавцем не допускається.<br><br>
4.1.3. Зміст електронних документів, які Користувач завантажує на сайт Папка24 повинен відповідати змісту господарської діяльності Користувача та не містити заборонених законодавством зображень.<br><br>
4.1.4. Не здійснювати масову розсилку комерційної, політичної та іншої реклами, або інших видів повідомлень (інформації), особам, які не виразили бажання її отримати (спама), за допомогою сервісу Папка24.<br><br>
4.1.5. Дотримуватись положень Угоди про конфіденційність інформації та захист персональних даних, яка є невід'ємною частиною цього Договору.<br><br>
4.2. Користувач має право:<br><br>
4.2.1. Доступу до своїх електронних документів, розміщених на сайті Папка24, для перегляду, завантаження на свій комп'ютер та друку. Редагування тексту документу у сервісі Папка24 неможливо;<br><br>
4.2.2. Накладати ЕЦП на завантажений електронний документ у сервісі Папка24;<br><br>
4.2.3. Перевірити ЕЦП на електронному документі за допомогою сайту iGov.org.ua або АЦСК органів юстиції Україні або іншого акредитованого ресурсу.<br><br>
4.2.5. Копіювати або друкувати сертифікат про ЕЦП, що підтверджує його накладання;<br><br>
4.2.6. Надавати доступ до електронного документа іншим Користувачам сайту Папка24;<br><br>
4.2.7. Зберігати та упорядковувати всі документи в електронному вигляді на сайті Папка24;<br><br>
4.2.8. Користуватися інформаційно-консультаційними послугами служби підтримки Сайту.<br><br>

4.3. Виконавець зобов'язаний:<br><br>
4.3.1. Надати Користувачу послуги з завантаження, зберігання, упорядкування та обміну електронними документами з іншими Користувачами сайту https://papka24.com.ua.<br><br>
4.3.2. Надавати Користувачу можливість користуватися послугами сервісу Папка24 на безкоштовній основі.<br><br>
4.3.3. Надавати послуги, зазначені у цьому договорі, лише авторизованим Користувачам сайту.<br><br>
4.3.4. Виконавець не надає послуги електронного цифрового підпису, так як не є акредитованим центром сертифікації ключів. Але Виконавець надає можливість Користувачам сайту на своєму сайті використовувати ЕЦП інших акредитованих центрів.<br><br>
4.4. Виконавець має право:<br><br>
4.4.1. Без повідомлення Користувачів призупинити надання послуг на Сайті з метою проведення технічних робіт.<br><br>
4.4.2. Обмежити або заблокувати доступ до сервісу Папка24 без попереднього повідомлення про це Користувача у випадках:<br><br>
4.4.2.1. невиконання або неналежного виконання ним умов цього договору або діючого законодавства України;<br><br>
4.4.2.2. за письмовою вимогою судових та правоохоронних органів України.<br><br>
4.4.3. Надсилати на електрону адресу Користувача, вказану під час реєстрації на сайті, повідомлення інформаційного характеру, які стосуються роботи сервісу Папка24.<br><br>

<div class="title">5. Відповідальність сторін</div>
5.1. Користувач несе відповідальність перед іншими Користувачами сайту за зміст електронних документів, розміщених на сайті Папка24, та самостійно і за свій рахунок зобов'язаний врегульовувати претензії третіх осіб щодо інформації, яка міститься у цих електронних документах.<br><br>
5.2. Користувач самостійно несе відповідальність за легальність ЕЦП, який він використовує під час підписання електронних документів.<br><br>
5.3. Виконавець не несе відповідальність за:<br><br>
5.3.1. неможливість доступу Користувача до мережі інтернет. Питання пов'язані з технічними можливостями обладнання та/або програмного забезпечення, за допомогою яких Користувач підключається до мережі інтернет, вирішуються Користувачем самостійно або за допомогою провайдерів інтернет-послуг.<br><br>
5.3.2. роботу служби електронної пошти, яку Користувач вказав під час реєстрації, та своєчасність доставки повідомлень іншим Користувачам;<br><br>
5.3.3. текст та зміст електронних документів, якими Користувачі обмінюються між собою під час користування сервісом Папка24;<br><br>
5.3.4. текст та зміст електронних повідомлень, якими Користувачі обмінюються між собою за допомогою електронної пошти під час користування сервісом Папка24.<br><br>
5.3.5. повноваження підписувача електронних документів та законність його дій.<br><br>

<div class="title">6. Інші умови</div>
6.1. Правовідносини, що виникають з умов цього договору регулюються діючим законодавством України.<br><br>
6.2. Якщо з будь-яких причин одне або декілька положень цієї угоди будуть визнані недійсними або такими, що не мають юридичної сили, то це не впливає на чинність інших положень цієї угоди.<br><br>
6.3. Виконавець має право на свій розсуд, у будь-який момент вносити будь-які зміни на Сайті без спеціального повідомлення або попередження Користувачів: додавати нові та/або скорочувати наявні послуги, доступні на Сайті сервіси і функціонал; змінювати дизайн, тощо.<br><br>


<div class="title">Додатки:</div>
1. Додаток №1 - Угода про конфіденційність інформації та захист персональних даних;<br><br>
2. Додаток №2 - Умови оплати та тарифи;<br><br>
3. Додаток №3 - Акції.<br><br>

<br><br>
<div class="title">Додаток №1</div>
<div class="title"><u>Угода про конфіденційність інформації та захист персональних даних</u></div>

<div class="title">1. Загальні положення</div>
1.1. Ця угода про Конфіденційність інформації та захист персональних даних є договором приєднання, реєстрація Користувача на сайті сервісу Папка24 свідчить про приєднання Користувача до даної Угоди повністю та підтверджує його згоду з наведеними нижче умовами.<br><br>
1.2. Виконавець здійснює збір та обробку лише тих персональних даних, які добровільно надані Користувачем під час реєстрації на сайті https://papka24.com.ua та під час користування послугами сервісу Папка24.<br><br>
1.3. До персональних даних Користувача згідно цієї угоди відноситься: прізвище та ім’я Користувача та електронна адреса, яку він вказав під час реєстрації.<br><br>
1.4. До конфіденційної інформації відноситься: <br><br>
– IP-адреса Користувача;<br><br>
– інформація, яку можна отримати з файлів cookies;<br><br>
– параметри та налаштування інтернет-браузерів;<br><br>
– будь-яка інша інформація, яку Користувач залишив про себе при заповненні форм на Сайті.<br><br>
1.5. Інформація про Користувача, яку він добровільно розмістив на сайті Папка24 та яка є доступною для будь-якого Користувача або інформація, яку можна вільно отримати загальнодоступних джерел, не є конфіденційною.<br><br>

<div class="title">2. Збирання та обробка конфіденційної інформації та персональних даних</div>
2.1. Виконавець використовує технології відстеження (файли cookies) для збирання таких персональних даних, як тип браузера або операційна система, сторінка-посилання, шлях на Сайті, домен інтернет-провайдера і т. п., з метою отримання загальної інформації про те, як Користувачі користуються Сайтом. Файли cookies дозволяють удосконалювати сервійс Папка24 відповідно до вимог його Користувачів.<br><br>
2.2. Виконавець здійснює обробку персональних даних Користувача будь-якими способами з метою належного надання Користувачу послуг сервісу Папка24 (ідентифікація, аутентифікація, авторизація, відновлення паролю тощо) та з метою запобігання шахрайства.<br><br>

<div class="title">3. Збереження конфіденційної інформації та персональних даних</div>
3.1. Виконавець зберігає отримані персональні дані лише протягом строку, необхідного для цілей, для яких такі дані були надані, або протягом строку, встановленого законодавством.
3.2. Виконавець використовує сучасні технології для забезпечення конфіденційності персональних даних, а також даних, які залишають Користувачі при заповненні реєстраційних онлайн-форм, з метою забезпечення максимального захисту інформації.<br><br>
3.3. Виконавець не передає персональні дані третім особам, крім випадків коли таке передання є вимогою законодавства, на прохання суб'єкта персональних даних чи в інших випадках, передбачених цією угодою.<br><br>
3.4. Виконавець має право передати конфіденційну інформацію та персональні дані у наступних випадках:<br><br>
- на запити правоохоронних органів, або для участі в судовому процесі, для доказу або реалізації законних прав Виконавця, у тому числі, щоб захиститися від судових позовів, або в інших випадках, передбачених законом.<br><br>
- коли Виконавець вважає за необхідне розслідувати, запобігати або вживати заходи щодо незаконної або передбачуваної незаконної діяльності; для захисту і відстоювання прав, власності або безпеки компанії чи сайту, наших Користувачів або інших осіб;<br><br>
- шляхом підписання Виконавцем таких угод як злиття або поглинання, консолідація, або продаж активів тощо.<br><br>

<div class="title">4. Інші умови</div>
4.1. Правовідносини, що виникають з умов цього договору регулюються діючим законодавством України.<br><br>
4.2. Виконавець має право вносити зміни або корегувати цю Угоду про Конфіденційність інформації та захист персональних даних в будь-який час без спеціального повідомлення або попередження Користувачів шляхом викладення останньої редакції цієї угоди на сайті сайті сервісу Папка24 <a href="https://papka24.com.ua" target="_blank">https://papka24.com.ua</a><br><br>
<br><br>

<div class="title">Додаток №2</div>
<div class="title"><u>Умови оплати та тарифи</u></div>
1.1. Виконавець надає Користувачу можливість безкоштовного тестування послуг сервісу Папка24 протягом перших 2-х місяців з моменту його реєстрації на сайті  https://papka24.com.ua.<br><br>
1.2. Вартість послуг після спливу 2-х місяців з моменту реєстрації розраховується наступним чином:<br><br>
1.2.1. до 1000  вихідних* документів в місяць - 0,50грн за кожний документ;<br><br>
1.2.2. від 1000  вихідних* документів та більше - тариф узгоджується окремо з кожним Користувачем та оформлюється додатковою угодою до цього договору.<br><br>
<i>* під вихідним документом розуміється pdf-файл, що завантажений Користувачем на сайт Папка24.</i>

<br><br><br><br>
<div class="title">Додаток №3</div>
<div class="title"><u>Акції</u></div>
1.1. Строк дії акції: з 01.05.2016 - безстроково.<br><br>
1.2. Учасники акції: Користувачі сервісу Папка24, які зареєстровані на сайті https://papka24.com.ua більше ніж 2 місяці.<br><br>
1.3. Вартість послуг в період акції: до 10 вихідних* документів в місяць - безкоштовно. Від 11 вихідних документів в місяць - згідно з Тарифами, зазначеними у Додатку №2 до цього Договору.<br><br>
<i>* під вихідним документом розуміється pdf-файл, що завантажений Користувачем на сайт Папка24.</i>

</div>