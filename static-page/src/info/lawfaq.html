<div style='padding: 10px 20px 10px 10px;overflow-y: scroll;height: 480px'>
<div class='title'>Наскільки інспектори податкової служби та інші перевіряючі органи задовольняться електронними документами? Чи не будуть вони вимагати паперові?</div>
<div class='answer'>Згідно чинного законодавства (обґрунтування нижче), і державна фіскальна служба, і будь-які інші державні органи не мають підстав вимагати паперові документи у тих випадках, коли електронні документи було підписано з використанням електронно-цифрового підпису (ЕЦП) від акредитованих центрів сертифікації ключів (АЦСК). Наприклад, <a href='https://papka24.com.ua/share/93Ea3SDRRUuxvSTA_4dmhbTI8OGP3JawJiDRixayjjA1687' target='_blank'>ось офіційна відповідь від ДФС</a> на запит щодо правомірності використання ЕЦП.</div>
<div class='title'>Наскільки правомірним є використання ЕЦП для ведення документації?</div>
<div class='answer'>Загальні умови укладання господарських договорів встановлені ст. 179 Господарського кодексу України, частина 7 якої відсилає до правил Цивільного кодексу України (далі - ЦК) щодо порядку здійснення правочинів.<br><br>Виходячи зі змісту ч. 2 ст.202 ЦК договір є багатостороннім правочином.<br><br>Форми правочину визначені ст. 205 ЦК. Так, правочин може вчинятись як усно, так і у письмовій формі, а сторони мають право самостійно визначати форму правочину, якщо законом не встановлена обов’язкова форма для певних видів правочинів.<br><br>Правочини між юридичними особами згідно ст.208 ЦК належить вчиняти в письмовій формі.<br><br>Вимоги щодо письмової форми встановлені у ст.207 ЦК, а саме: зміст правочину має бути зафіксовано в одному чи декількох документах (в тому числі в електронних), які підписані сторонами (скріплення печаткою - за домовленістю сторін).<br><br>Варто приділити увагу, що Цивільний кодекс ототожнює письмову та електронну форму вчинення правочину (ст. 205 ЦК), а підписання та скріплення печаткою електронного документа регламентовано Законом України «Про електронні документи та електронний документообіг» (далі - ЗУ “Про ЕД”) та Законом України «Про електронний цифровий підпис» (далі - ЗУ “Про ЕЦП”).<br><br>Так, у визначенні поняття “оригіналу електронного документу”, ст.7 ЗУ “Про ЕД” електронний цифровий підпис прирівнюється до власноручного.<br><br>ЗУ “Про ЕЦП” встановлює певні вимоги визнання ЕЦП рівним власноручному підпису: ЕЦП підтверджено з використанням чинного на момент накладення підпису посиленого сертифіката ключа, якому відповідає особистий ключ підписувача, за допомогою надійних засобів цифрового підпису.<br><br>Так, виходячи з наведеного, укладення юридичними особами господарських угод в електронній формі з використанням сторонами ЕЦП, є повністю правомірним.</div>
<div class='title'>Чи можна використовувати документи в електронній формі як доказ в судових справах?</div>
<div class='answer'>Так. Для цього до суду подається копія електронного документа та роздрукований звіт про перевірку цього документу. Копії цих документів слід засвідчити відповідно до вимог процесуального законодавства та правил діловодства, а саме: зробити відмітку ”КОПІЯ” в верхньому правому кутку першого аркуша кожного з документів, а також засвідчувальний напис ”Згідно з оригіналом” з вказанням найменування посади, прізвища та ініціалів особи, яка засвідчила копію (підпис особи скріплюєтся печаткою підприємства або його структурного підрозділу).<br><br>Суди самі повинні використовувати ЕЦП при викладенні копій судових рішень на офіційному сайті <a target='_blank' href='http://www.reyestr.court.gov.ua/'>Єдиного державного реєстру судових рішень</a>Так, пунктом 12 Порядку ведення Єдиного державного реєстру судових рішень, затвердженого Постановою КМУ від 25.05.2006 № 740, встановлено: “12. Суди надсилають адміністраторові Реєстру копії всіх судових рішень виключно в електронній формі із застосуванням автоматизованої системи документообігу суду з використанням електронного цифрового підпису, що передує видачі копії судового рішення”.“електронна копія судового рішення - складений в суді у вигляді електронних даних ідентичний судовому рішенню за документарною інформацією та реквізитами електронний документ, засвідчений електронним цифровим підписом особи, що підписала зазначене рішення, який може бути перетворений електронними засобами у візуальну форму;”</div>
</div>